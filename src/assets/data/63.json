{"id": "63", "title": "2. Jovanova", "author": "Jovana", "placeOfWriting": "Efes", "writingCompleted": "oko 98. n. e.", "coverPeriod": "", "biblePart": "Poslanice", "slug": "druga-jovanova", "chapters": [
{"id":"1", "title": "2. Jovanova 1","verses": [
{"number":1, "verse":"1 Starešina izabranoj gospođi i njenoj deci, koju istinski volim, i ne samo ja nego i svi koji su upoznali istinu."},
{"number":2, "verse":"Volimo vas zbog istine koja ostaje u svima nama, i koja će zauvek biti s nama."},
{"number":3, "verse":"Neka s nama bude blagodat, milosrđe i mir od Boga, Oca i od Isusa Hrista, Očevog Sina, zajedno s istinom i ljubavlju."},
{"number":4, "verse":"Veoma se radujem što sam saznao da među tvojom decom ima onih koji žive po istini, onako kako smo primili zapovest od Oca."},
{"number":5, "verse":"Zato te sada molim, gospođo ne kao da ti pišem novu zapovest, nego onu koju smo imali od početka da imamo ljubav među sobom."},
{"number":6, "verse":"A ljubav je u tome da živimo po njegovim zapovestima. Kao što ste to čuli u početku, njegova zapovest je da živite u ljubavi."},
{"number":7, "verse":"Jer su mnoge varalice izašle u svet, oni koji ne priznaju da je Isus Hristos došao u telu. Svaki od njih je varalica i antihrist."},
{"number":8, "verse":"Pazite na sebe, da ne izgubite plod našeg rada, već da dobijete potpunu nagradu."},
{"number":9, "verse":"Ko god ide predaleko i ne ostaje u Hristovom učenju, nije u jedinstvu s Bogom. Ko ostaje u tom učenju, taj je u jedinstvu i sa Ocem i sa Sinom."},
{"number":10, "verse":"Ako neko dođe k vama, a ne donosi ovo učenje, ne primajte ga u svoj dom niti ga pozdravljajte."},
{"number":11, "verse":"Jer ko ga pozdravlja učestvuje u njegovim zlim delima."},
{"number":12, "verse":"Iako imam mnogo toga da vam pišem, ne želim to da učinim mastilom na papiru, nego se nadam da ću doći k vama i licem u lice razgovarati s vama, da vaša radost bude potpuna."},
{"number":13, "verse":"Pozdravljaju te deca tvoje sestre, izabrane."}
]}]}
